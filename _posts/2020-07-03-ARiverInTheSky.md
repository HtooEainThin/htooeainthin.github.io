---
title: ကောင်းကင်ထဲက မြစ်တစ်စင်း
layout: post
date: '2020-07-03-16:50:00 +0630'
background: https://encrypted-tbn0.gstatic.com/images?q=tbn%3AANd9GcR5zi0j87QOjZMP3e7uHmMyTDsVBFeGDL1STg&usqp=CAU
subtitle: "အလင်းရောင်လေးရေ 

ဘယ်ဆီမှာမင်း လင်းလက်လို့နေလဲ"
artist: Htoo Eain Thin
---

# ကောင်းကင်ထဲက မြစ်တစ်စင်း

တေးရေး - မြင့်မိုးအောင်

တေးဆို - ထူးအိမ်သင်

အဝေးက မိုးကောင်းကင်ထဲမှာ

ငါ့အလွမ်းငှက်ငယ်လေးတစ်ကောင်

မင်း အနောက်လိုက်ရှာနေ ...

မင်း ဘယ်နေရာမှာလဲအချစ်

ကမ္ဘာမြေ တစ်ဖက်စွန်းအထိ

ငါ ပျံသန်းလာမယ် ...

တစ်နေ့တော့ ငါမင်းနဲ့ဆုံတွေ့မယ်

ငါ ယုံကြည်ထားနေဆဲ

အဆုံးမဲ့ မျှော်လင့်ချက် ...

လုံးဝနောက်မဆုတ်နိူင်ဘူး အချစ်

ဒီနံရံများစွာလည်း ငါချိုးဖျက်လာခဲ့မယ်

အလင်းရောင်လေးရေ

ဘယ်ဆီမှာမင်း လင်းလက်လို့နေလဲ

ဟိုအဝေးက မင်းလေးရဲ့ခေါ်သံ

ခြေရာခံရင်း တွေ့တဲ့ထိရှာမယ် .....

အဆုံးမဲ့တဲ့ အချစ်ရဲ့ မြစ်တစ်စင်းပေါ့

ဒါဟာ ငါ့ရဲ့မျှော်လင့်ချက်

အို စီးဆင်းသွားနေဆဲ

တစ်ချိန်မှာ အပြာရောင်အနမ်းတွေနဲ့

ငါဟာ မင်းရဲ့ရင်ထဲသို့

ခိုဝင်ရောက်လာမယ် ...

အိုး ... မင်းသိနိုင်မလားအချစ်

အဝေးဆုံး မြစ်တစ်စင်းနဲ့

ဒို့ နှစ်ယောက်ရဲ့ ကောင်းကင် ...

အချစ်က အပြီးသတ်နိုင်ရမယ်

အမှန်တရား တစ်ခုပဲ

တစ်နေ့ ပြန်ဆုံတွေ့မယ် ... ...

အလင်းရောင်လေးရေ

ဘယ်ဆီမှာမင်း လင်းလက်နေဦးမလဲ

ဟိုအဝေးက မင်းလေးရဲ့ခေါ်သံ

ခြေရာခံရင်း တွေ့တဲ့ထိရှာမယ် ...

အဝေးက မင်းလေးရဲ့အသံလေးတွေ

ခြေရာခံရင်း တွေ့တဲ့အထိရှာမယ်

အပြာရောင် မြစ်တစ်စင်း .....

ရင်မှာ စီးဆင်း .......

အလင်းရောင်လေးရေ

ဘယ်ဆီမှာမင်း လင်းလက်နေလဲကွယ်

ဟိုအဝေးက မင်းလေးရဲ့ခေါ်သံ

ခြေရာခံရင်း တွေ့တဲ့ထိရှာမယ် ...

အိုး ... အချစ်ရေ

လင်းလက်နေမှာလဲ

အဝေးက ချစ်ဆုံးလေးရဲ့ခေါ်သံ

ခြေရာခံရင်း တွေ့တဲ့အထိသွားမယ်

ဘယ်ဆီမှာများ လင်းလက်နေမှာလဲ

အပြာရောင် မြစ်တစ်စင်း

စီးဆင်းနေဆဲကွယ် ........
